# Практикум 16.03.2023

## Задача първа
Реализирайте клас Employee, който описва служител в компания. За всеки служител трябва да се пази следната информация:

* име - низ с дължина 50 символа;
* година на назначаване;
* заплата.

Реализирайте подходящи конструктори, селектори и мутатори.

Реализирайте член-функция, която връща от колко години служителят е в компанията.

Реализирайте член-функция, която вдига заплатата на потребителя с подаден като параметър процент.

## Задача втора
Приготвяйки задачите за контролно 1, екипът по ООП реши, че му трябва допълнително ниво на сигурност.
Да се реализира клас Task, който съдържа:

* условие на задачата - низ с дължина 256 символа;
* парола - низ с дължина 9 символа;
* брой  неуспешни влизания;
* точки, които задачата носи.

Създайте подходящи конструктори.

Да се напише функция ```getTask(const char* passwd)```, която връща задачата, когато въведената парола е коректна. В противен случай увеличава неуспешните влизания.

Да се напише функция ```setPassword(const char* newPasswd, const char* oldPasswd)```, която променя паролата, ако сме въвели правилно старата.

Да се напише функция ```setTask(const char* task, const char* passwd)```, която променя задачата ако въведената парола е валидна.

Направете функция ```getLoginFails()```. Трябва ли да имаме ```setLoginFails(size_t lf)```?

## Задача трета
*За задача трета се изисква решение на задача втора.*

След началото на изпита паролата за задачата (задачите) става известна. Задачите на контролното са три. Създайте система, която:

* В началото пита за име и факултетен номер.
* След това пита за паролата за първа задача.
* Показва условието на първа задача на екрана.
* Студента решава задачата. След като я е решил, той подава път към файл, наречен solution_1.list.
* Създава се нов файл с име ```<fn><task1>.txt```, съдържаща факултетния му номер.
* Същото нещо се повтаря за задача 2 и 3.

Системата, разбира се, трябва да представлява клас. 

Например, класът може да съдържа статичен масив от три задачи и един студент. 

Може да има метод beginExam(), който да стартира системата.

Бонус: При преместването на файла solution_i.list в папката на студента да се броят срещанията на думите new и delete. Ако new се среща повече от delete, файлът да не се записва.

## Задача четвърта

Имплементирайте клас Game, който съдържа следните член-данни (полета): `title`, `price`, `isAvailable`.
Член-данната `title` е от тип символен низ с максимална дължина **64**.

> Бележка. В реалните софтуерни продукти не се използват floating-point числа, за да се моделират пари и други данни, изискващи прецизност. Тук го моделираме по този начин за целите на упражнението.

Нека `Game` да съдържа:

- Конструктор по подразбиране.
- Параметризирани конструктори
- Селектори (getter)
- Мутатори (setter)
- `isFree()` - връща информация дали играта е безплатна
- `print()` - отпечатва информация за играта в подходящ формат
  
Проектирайте клас `GamePlatform` (платформа за игри).  
Целта му е да съдържа библиотека от игри (Games).

За да работим с `GamePlatform`, се нуждаем от следните функции:

- Добавяне на игра, ако има място.
- Извеждане на игра по индекс.
- Извеждане на списък с всички игри в платформата.
- Извеждане на най-евтината / скъпата игра в платформата.
- Извеждане на всички безплатни игри.
- Премахване на игра от библиотеката.
- Възможност за запазване на данните от платформата във файл (human-readable).
- Възможност за изчитане на данните от файл (human-readable) и запазване в платформата за игри.